# Encasa App

La situació creada per la pandèmia de la malaltia COVID-19, derivada de la propagació del coronavirus SARS-COV-2, ha generat canvis en moltes àrees de la societat. Però el fet que aquests canvis s'hagin assolit de forma molt ràpida i sense cap mena de planificació prèvia ha generat nous problemes de gran impacte que no s'havien previst. Un exemple són els canvis en els hàbits de consum que a causa de la pandèmia s'han derivat de forma més important que abans cap a les compres per Internet. Encara que les compres virtuals tenen molts avantatges, i que, per tant, en el futur continuaran presents a la vida quotidiana, la situació generada per la pandèmia ha provocat nous problemes que eren desconeguts.  

Per exemple, l'impacte econòmic en el teixit empresarial, especialment respecte a les botigues de proximitat, ha estat molt rellevant. Així per exemple, les botigues més petites, lluny de les grans empreses de distribució o de les que es dediquen a les vendes per Internet, estan ara abocades a desaparèixer si no replantegen els seus models de negoci. D'altra banda, les persones que no són usuaris digitals habituals es troben sovint amb una barrera difícil de superar per accedir a les compres virtuals. I també s'ha posat de manifest que els serveis existents de l'anomenada nova economia col·laborativa, com per exemple els serveis de lliurament a domicili de menjar i d'altres béns. Són en realitat un exemple de l'explotació laboral, atès que per aconseguir els seus objectius econòmics han hagut de recórrer a models de contractació al marge de la regulació que s'aplica a altres empreses. 

Partint d’aquesta situació realment complicada, un grup de joves emprenedors volen posar en marxa un nou servei que es fonamenta en una sèrie de principis que ells consideren moralment positius i que volen que defineixin el seu model de negoci. Aquests principis són dos: “un servei just” i “un model empresarial sostenible”.  

Així i tot, independentment de les idees personals d’aquests emprenedors, l’objectiu de la nova empresa és simplement construir una plataforma de vendes per Internet i lliurament a domicili anomenada ENCASA.
